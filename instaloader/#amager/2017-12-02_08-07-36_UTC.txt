"Specialkaffe" er kvalitetsbetegnelse og er kaffe af ekstra høj kvalitet. Kaffen må ikke indeholde flere end 5 fulde defekter i 300 gram kaffebønner for at kunne kalde sig specialkaffe. Mange af de kaffer Kastrup Kaffe har, indeholder færre defekter end de 5.

Kafferne kan tit spores tilbage til oprindelsesstedet. Kastrup Kaffe kender tit navnet på farmen eller kooperativet, bønnevarianten, grohøjden og hvilken forarbejdningsmetode der er anvendt. Bønderne vil gerne stå inde for den gode kaffekvalitet.

Kaffen er tit håndplukket, håndsorteret og bæredygtig. Denne længere forarbejdningsproces og bedre løn til kaffebønderne gør, at vores kaffer koster mere end almindelig konsumkaffe. Kaffen har selvfølgelig så også en langt bedre smag og ristes med et minimum af bitterhed.

Når vi finder en god og spændende grøn kaffebønne, rister vi den og finder frem til den risteprofil til kaffens maksimale smagspotentiale; den med de fleste smagsnuancer og med mindst mulig bitterhed.Ved bestilling ristes kaffebønnerne efter samme individuelle risteprofil.

Forskellen er ganske enkelt til at smage ☕.