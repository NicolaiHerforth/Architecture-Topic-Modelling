Çocukken mezarlıklardan çok korkardım. Köyde babaannemlerin evinin hemen yanında aile mezarlığı vardır. Aradaki kot farkından kaynaklı, uyuduğum odanın penceresinden bakınca kendimi mezarların da aşağısında kuyu dibi gibi bir yerde sanırdım. O dönem anneanne ve babaannemin anlattığı üç harfli, al, boynuzlu ve ayaklı yılan hikayeleri de bu korkuyu aşmama hiç yardımcı olmuyordu. Büyüdükçe korkuları yenmenin en iyi yolunun üzerine gitmek olduğunu öğrendim. Denedim de. Hayaletli, zombili, şeytanlı zibilyon tane korku filmi izledim, müptezel oldum. Korkmuyordum artık böyle şeylerden, mezarlıklardan da. Yine de mezarlığın yakınlarında bulunmamayı tercih ederdim. Sonra biraz daha zaman geçti, sevdiğim insanlar zamanlı-zamansız mekan değiştirdiler. Artık mezarlıklarda sevgi, hüzün, acı karışımı hisler daha yoğundu benim için. O sıra çocukluğumdan kalma korkmadığım bir anımı hatırladım; abim. İlk tanışmamdı onunla, babamla gitmiştik yanına. Bir dünya garip şeyler geçmişti içimden. En çok neden onu orada bıraktığımızı anlayamamıştı çocuk aklım. 
Geçtiğimiz yaz Stockholm'de #NordiskaMuseet ten çıkmış #VasaMuseet e giderken kendimi birden bir mezarlıkta buldum ( #galärvarvskapellet ) ilk şoku atlattıktan  sonra gezmeye başladım. Mezar taşlarını okudum, yanına iliştirilen hediyeleri ve üzerinde kısacık notları yüz gram isveççemle anlamaya çalıştım, bu sırada yağmur yağmaya başladı; içimde tarifsiz bir huzur ve yüzümde gülümseme vardı, nedendir bilmem. Bundan yaklaşık iki hafta kadar sonra gittiğim Kopenhag'daki #AssistensKirkegård da da benzer bir durum vardı. Gerçi Assistens sıradan mezarlıkların biraz ötesinde bir yerdi; içinde yaşam devam ediyordu. Açılış saatinden kapanış saatine dek (07.00-22.00/07.00-19.00) yerellerin koşu yaptığı, bisiklet sürdüğü, kitap okuduğu, gezdiği hatta güzel havalarda güneşlendikleri bir buluşma yeri. Aklıma bundan binlerce yıl öncesinde yaşayan insanların, hayatını kaybeden yakınlarını evlerinin tabanına gömdükleri geliyor; bir şekilde hala yaşamın içinde olması. Sanırım bu kısımı konusunda uzman arkeolog arkadaşlar daha iyi açıklayacaktır. 😊
🔹Devamı yorumda ⬇️