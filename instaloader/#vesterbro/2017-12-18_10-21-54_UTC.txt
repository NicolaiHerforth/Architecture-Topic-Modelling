Ugens juleblomst, Julestjernen 
Julestjernen stammer fra Mexico, hvor den vokser vildt og kan blive flere meter høj. Dens latinske navn er Euphorbia pulcherrima - sidstnævnte betyder ”den smukkeste af alle”. Smuk som den, lige så kuldeskær er planten, og den tåler dårligt frost og træk. Køb derfor ikke julestjerner, der har stået udenfor og husk at pakke dem godt ind ved hjemtransporten. Hjemme placeres julestjernen lyst, gerne i direkte sol og vandes helst via underskålen. 
Julestjerner kan faktisk stå hele året. Efter afblomstring i det tidlige forår, skæres planten ned, cirka 10 cm under stjernen. Gød den én gang om måneden i gødningsperioden fra marts til september og du vil se nye, grønne skud og blade. Måske er du heldig at få den i blomstring igen. 
Plantula har stadig røde julestjerner i butikken, økologiske naturligvis.