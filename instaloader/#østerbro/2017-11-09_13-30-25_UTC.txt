HUSK, AT DU ER DEN VIGTIGSTE I DIT LIV
Er du en af dem, der altid er opmærksom på andre behov før dine egne? En af dem, der glemmer at mærke efter, hvad du egentlig selv har brug for eller gerne vil udtrykke? En af dem, som har glemt, at DU er den vigtigste i dit liv? Hvis du er, så vil vi invitere dig til at vende fokus indad - om ikke andet bare for en stund - og mærke dig selv. Hvis du skal have lidt hjælp til det, så kommer her to gode bud på, hvad der kan støtte dig til at stå ved dine behov.
Lørdag den 18. november støtter Kirstine Stenvad Madsen dig i at finde ro i orkanens øje med en Yoga Nidra & Restorativ Yoga Workshop. Yoga Nidra er en dyb og meditativ afspænding, hvor du bliver guidet til en vågen hvile gennem flere af sindets lag. Det er med andre ord en selvterapuetisk praksis, som du også kan bruge derhjemme, når hverdagen igen accelerer.

Styrk dit halschakra søndag den 26. november med Camille Namaste gennem biodynamics breathwork og kropsøvelser. Hvis du for eksempel har svært ved at udtrykke dine behov og stå ved dine grænser, får du også mulighed for at tale om det med Camille og workshoppens healende kvindefællesskab. Camilles erfaring er, at kombinationen af kropsøvelser og samtale vil støtte dig i at finde ind til kernen af gamle mønstre, som ikke tjener dig længere.