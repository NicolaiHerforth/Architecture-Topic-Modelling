Ugens luftrensende plante 🌱

Ugens luftrenser scorer højt på listen over planter, der effektivt fjerner kemiske stoffer som f.eks.  formaldehyd. Ud af 10 får den 9 på skalaen i Dr. B.C. Wolvertons bog ”Luftrensende stueplanter”. Planten hedder Gummifigen (Ficus Robusta). Den passer perfekt til vores nordiske vejr og kan overleve med mindre lys end de fleste planter og ved køligere temperaturer. 
Planten trives bedst med gødning over sommeren og skal ellers vandes sparsomt. Den tåler ikke overvanding. Kan under kærlig planteomsorg blive op til 2,5 meter høj og er en meget æstetisk plante, der er nem at holde.