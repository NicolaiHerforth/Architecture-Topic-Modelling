Det er efterhånden blevet kendt, at vinene fra golde, vindblæste, vulkanske, mytiske Santorini, med tusinder af års vinhistorie, har unikke karaktertræk og ofte sammenlignes med vine fra både top franske og italienske appellationer af verdens sommelierer og den internationale vinpresse. 
Kretensiske Haridimos Hatzidakis formåede som ingen anden at kreere virkelig terroir-drevne naturvine på de lokale druer Assyrtiko, Aidani og Mavrotragano fra gamle vinmarker med en uendelig udsigt til middelhavets blå hav. Haridimos gik beklagelig vis bort alt for tidligt i sommer og efterlader sig et stort hul på den græske naturvinsscene. 
Hatzidakis “Santorini”, "Cuvee no. 15”, “Aidani” og “Mavrotragano” er bl.a. nogle af de vine, som man kan møde på nogle af Skandinaviens flotte restauranter de seneste år, bl.a. Noma, Geranium, Esperanto, Kadeau, Molskroen og Brace m.fl. 
Hvis du endnu ikke har smagt de komplekse vine, spækket med mineralitet, fremstillet på 50-200 år gamle pre-phylloxera (kringleformede) “koulouri" bushvines, som kun findes på Santorini, har du her den måske sidste chance. 
Den 18. januar åbner vi fire af de nu sjældne magnumflasker fra vingården, som vil blive serveret i smagesæt.
Det vil være Maria W. B. Tsalapatis fra vinimportfirmaet, Oinofilia, der har importeret vinene siden 2014, som præsenterer vinene med historier om pioneren Haridimos Hatzikdakis, hans filsofi og naturlige arbejdstilgang - fra sine møder med ham og vingården i udkanten af Pyrgos. Maria vil i løbet af aftenen også komme ind på, hvorledes vinene fra Hatzidakis Winery markant har været med til at ændre vores opfattelse af græske vine herhjemme. 
Som altid til vores WJ-arrangementer dropper man bare forbi, og erhverver sig det/de smagesæt man ønsker. Bordbestilling er en god idé. 
Vel mødt!
#haridimoshatzidakis #inmemoriam #mariatsalapatis #terroiristen #wj #nørrebro #jægersborggade #copenhagen #rawwine #santorini #greece #naturalwine #wine #vulcano #oinofilia @sitapalast @oinofilia