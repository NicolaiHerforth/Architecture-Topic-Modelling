Tid er ikke noget vi har - det er noget vi tager. Så hvad vil du gerne tage dig tid til den næste måneds tid? Hvilken del af dig trænger til lidt ekstra opmærksomhed eller forkælelse? Vi har et par forslag: 
FØDDERNE
Fødderne har brug for luft og motion, men lever en overset og ufri tilværelse nede i dine sko, som sikkert er snøret godt sammen, nu hvor vejret er blevet både koldere og vådere. Giv dem lidt tid og opmærksomhed på workshoppen Ha' det godt med fødderne - Workshop med Mabel Kernn, hvor du bliver klogere på, hvordan du træner dit fundament, opnår bedre balance, styrker dine led og bliver mere fortrolig med underlaget.

DEN FEMININE SIDE
Hold Mortens aften uden (m)and, men med fokus på meditation og magien i at dele sin sårbarhed i en kvindecirkel. Inden meditationen vil du sammen med dine kønsfæller blive guidet igennem en blid og intuitiv yogasekvens, hvor du får tid til at mærke både krop, sind, vejrtrækning og jordforbindelsen, og aftenen slutter med en skøn afspænding.
Mortens aften for Kvinder med Trine Mee Sook Gleerup & Friederikke Sofia Krogh

HVILE OG VÆREN
Tag dig tid til at finde orkanens øje med tre timers restorativ og yoga nidra workshop. Kroppen vækkes med bløde stræk og ledrotationer, så du kan glide direkte ind i en dyb restorativ praksis som slutter med en vitaliserende yoga nidra. 
Yoga Nidra & Restorativ Yoga Workshop med Kirstine Stenvad Madsen

#saligdig #salig #østerbro #yoganidra #kirstinestenvad #meesookyoga @friddesofia