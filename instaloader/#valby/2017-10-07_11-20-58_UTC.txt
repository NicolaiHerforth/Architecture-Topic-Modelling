Professor Niels Bohr slikker solskin på en bænk i sin have i æresboligen ved Carlsberg dagen før den verdensberømte fysikers 70 års dag fredag 7. oktober 1955.

På dagen modtog Niels Bohr hyldest fra hele verden. Blandt gratulationsgæsterne i æresboligen var kongeparret og statsminister H.C. Hansen.

På arbejdspladsen, Københavns Universitets institut for teoretisk Fysik - i 1965 omdøbt til Niels Bohr Institute - overrakte medarbejderne deres fødselsdagsgave, en afstøbning af et af Nationalmuseets klenodier, Gundestrup-karret.

I en tale i radioen hyldede statsminister H.C. Hansen den lærde professor, og afsluttede med ordene: "Danmark siger Dem i Stolthed over Deres Værk og i Glæde over at eje en Personlighed som Dem hjertelig Tillykke på 70-Aars-Dagen. Vi er taknemlige for at vide, at de fortsat stiller Deres uerstattelige Arbejdskraft i vort Folks Tjeneste". Bohr fik midler fra Carlsbergfondet i alle år fra sin tiltrædelse af professoratet i 1916 og frem til sin død i 1962. Foruden midlerne til specielle projekter og udvidelser fra instituttets (Niels Bohr Institute) oprettelse fik han en fast årlig bevilling til medhjælp og apparatur.

Læs om Bohr og Carlsbergfondets tætte bånd på carlsbergfondet.dk
Foto: Ulf Nilsen

#valby #historie #history #carlsberg #carlsbergfondet #carlsbergfoundation #ibyen #aokdk #voreskbh #delditkbh #kultur #dkkultur #copenhagen #københavn #nielsbohr #bohr #science #videnskab #forskning #dkvid #carlsbergbyen #nobelpris #nobelprize