Værket med titlen “Die neuen Stars & ihre Follower“ (2016) af duoen Enfants Terribles – Nana Bastrup & Matvey Slavin (dannet 2012) hænger for øjeblikket i gruppeudstillingen REMIX #1 i kunstmix på Østerbro. 
Vi befinder os på en legeplads, og hvis man bor på Østerbro i København, vil man måske endda kunne genkende hvilken. Huset har på gavlen et tivolispejl og i spejlningen ses et par legetårne. En dør eller måske et vinduesparti står åben og ud lyser en neonorange farve. Huset virker som rammet ind med en tynd gul linje, der følger gavlens form. Det er efterårsstemning, træerne har overvejende gule blade og solen skinner højt på himlen. To drengebørn, nøgne og uden en trevl på kroppen og med røde kinder løber ved siden af hinanden, to andre udklippede børn med indsat „støjmønster“ sidder overfor hinanden i en legetøjsvogn. Et ansigt i højre hjørne stikker hovedet ind i billedet og synes at sige noget, munden er åben. En fod kommer ind fra venstre side og stritter med tæerne. En drone med et orange øje eller lys svæver lavt og søgende over legepladsen. 
Et mix af foto, tegnede figurer og collageteknik udgør den scene, som beskueren overværer. 
Titlen på billedet er oversat die nye stjerner og deres follower. Menes der her nutidens børn, der ikke får lov til at lege og være børn, men holdes i snor af deres curlingforældre? Menes der måske de sociale netværk, der hele tiden skal underrettes og holdes ved lige, når man er på farten? Hvilke follower drejer det sig mon om? 
Se mere om Enfants Terribles her: www.nanaetmatvey.com 
Remix #1 udstillingen varer til d. 20. oktober og er åben tirs-fre kl. 15-18 eller efter aftale. www.kunstmix.dk

#contemporarycollage #popdada #dadapop #kunstmix #mixkunst #upcoming #artists @enfantsterribles_nanaetmatvey #dieneuenstarsundihrefollower #stars #follower #babies #children #parents #drone #dronechildrencontrol #østerbro #2100 #fælledparken #tårnlegepladsen @kunstmix.dk #kunstmixcph #odensegade #trianglen #københavnkunst #artcopenhagen #artexhibition #kunstmixremix1 #artnow #contemporaryart