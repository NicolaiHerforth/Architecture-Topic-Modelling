Værket med titlen “Untitled“ (2016) af Cecilie Enevold Nielsen (f. 1975) hænger for øjeblikket i gruppeudstillingen REMIX #1 i kunstmix på Østerbro. 
Det sorte grafiske tryk er et ud af fem i en serie af spejlede bygninger i store formater og er i et oplag på syv. Værket er blevet til i kunstnerens trykværksted på Nørrebro, hvor hun enten arbejder med tryk som originaler eller i små oplag. Trykmetoden er hendes egen, som hun kalder 'tape-tryk' hvor bl.a. gaffatape, malertape og net-tape påsættes en plade, der køres gennem en trykpresse, hvilket skaber forskellige nuancer og overlap, ligesom aftørringen af sværten giver trykkene elementer af monotypi. I arbejdet med de grafiske værker er hun optaget af balancen mellem de stringent og meget præcise kompositioner overfor det analoge udtryk som trykmetoden giver. Hun er også optaget af, hvordan spejlinger og gentagelser ændrer motivet og giver det en ny betydning. 
Se mere om Cecilie Enevold Nielsen her: www.cecilieenevoldnielsen.com 
Remix #1 udstillingen varer til d. 20. oktober og er åben tirs-fre kl. 15-18 eller efter aftale. www.kunstmix.dk

#artexhibition #udstilling #kunstmixremix1 #contemporaryartcopenhagen #contemporaryprint #contemporaryartist #upcomingartist @cecilieenevoldnielsen #cecilieenevoldnielsen #tapeart #tapeprint #blackhouse #mirroring @kunstmix.dk #østerbro #odensegade #kunstmix #københavnkunst #kunstudstillinger #groupexhibitions #kunstsamler #kunstsammler #kunstsamling #kunstsammlung #artcollection #modernart #remix #artnow