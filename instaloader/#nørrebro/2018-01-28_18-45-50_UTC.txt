Jeg favoriserer at skyde billeder af mennesker i natur, men jeg vil gerne bevæge mig mere ind i det urbane også. Og det gjorde jeg så i dag; det trænede Københavner-øje vil nok godt kunne spotte hvor det her er henne. På jorden ligger Reyhan. Eller Rey, som hun også gerne vil kaldes og siger betyder konge. I hvert fald i følge den google translate hun forsøgte sig med. Men hun holdt heltemodigt ud i dagens blæst og kulde og det resulterede i nogle portrætter jeg selv er ganske tilfreds og gerne vil dele et par af her.