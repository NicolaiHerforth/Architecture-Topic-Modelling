"Grå farver i knivskarpe linjer fanger blikket ved første øjekast. Midt i billedets mange nuancer støder vi på et fabeldyr med et lappet ansigt og et vemodigt, sukkende blik. Et skelet hænger over hovedet, som var det en livslektion om cykelhjelme, men ved nærmere eftertanke er det måske mere en hjelm mod alle livets skrammer. Marie Engemann giver værket et strejf af humor med sine små detaljer såsom fjeren, sløjfen og de små knogler. Selvom figurerne ikke rigtig giver nogen mening, er det måske den bedste måde at håndtere livets melankoli på." - Ditte Blom, Formidler

Kunstner: Marie Engemann
Titel: Skull
År: 2015

#artoteket #lånkunst #nørrebro #nykunst #ugenskunstner @marieengemann