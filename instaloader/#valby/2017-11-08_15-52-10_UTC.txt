Buste af Pasteur (1822-1895) i Carlsberg Labs smukke entre 
Bryggeren og Carlsbergfondets stifter J.C. Jacobsen rejste ofte. I udlandet fik han inspiration til at brygge bayersk øl i Danmark. Med Pasteur som forbillede gik Jacobsen ind for at brygge øl på videnskabeligt grundlag, og i 1875 grundlagde han Carlsberg Laboratorium og satte således et præg på udviklingen af moderne ølfremstilling. Carlsberg Lab skaber den dag i dag stadig banebrydende resultater indenfor øl-videnskaben. 
Pasteur bidrog væsentligt til at fastslå, at gæringen under alkoholfremstillingen skyldes gærceller, og at mælkesyrning skyldtes bakterier, som han kaldte stavformede planter. 
Pasteur opfandt i 1862 pasteuriseringen – og lagde altså navn til metoden. Pasteurisering er en meget anvendt metode til forbedring af fødevarers holdbarhed uden at forringe deres smag eller næringsværdi væsentligt. 
#pasteur #carlsberglaboratory #carlsbergfondet #carlsbergfoundation #dkvid #videnskab #forskning #science #københavn #copenhagen #ibyen #aokdk #øl #historie #history #carlsberg #carlsbergbyen #carlsberg170 #valby #delditkbh #voreskbh #ibyen #aokdk