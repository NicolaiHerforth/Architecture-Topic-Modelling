Hej, mit navn er for tiden Mongolito, men jeg bliver også kaldt Nilfisk pga min appetit og har tidligere heddet noget a la Titto eller Oskar, det var mit riddernavn. Og jeg hed vist også noget helt tredje, som min nuværende værger ikke kan huske, da jeg var barn, på den anden side af hækken, hvor jeg egentlig kommer fra. Navne kan man altid få flere af.  Jeg søger et nyt hjem fra senest juni af, da mit slot skal sælges, og det er ikke sikkert at den nye dynasti, har brug for en ridder som mig.
Jeg beskytter mod ensomhed, kedsomhed og dårlige drømme, når jeg bliver på borgen med dig, men jeg tager også dagligt på udflugt for at holde styr på kongerigets land, og se hvordan afgrøderne vokser, om bønnerne betale deres skat og om der er planlagt invasioner.... Du ved, at det der man skal gøre for at tjene for dagen og vejen.
For mig er det mere end rugbrødsarbejde. Det er mit kald. Det kan man også se på min figur. Jeg tjener rigeligt. Men det er på tider at finde en ny tjenestebolig.
Så derfor bad jeg min marketingsmedarbejder om at prøve på de der herrens Some... Måske virker det? #katgivesvæk #kat #husdyr #amager #italiensvejskvarteret #gfrugbakken #kærtbarnharmangenavne #nicknames #kaldenkat #nilfisk #mongolito #catporn