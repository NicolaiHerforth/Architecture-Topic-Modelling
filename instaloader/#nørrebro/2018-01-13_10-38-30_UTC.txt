Biodynamisk hvidvin fra Sydafrika. Masser af frugt og en let fedme i en vin, der bærer tydelige spor af at have været fermenteret og lagret på franske egefade.  Amira betyder sjæl eller ånd på Swazi, der er et af de 11 officielle sprog i Sydafrika. Ordet tager udgangspunkt i den afrikanske kultur, hvor menneskets hænder er udtryk for mødet mellem vores sjæl og krop. Gennem hændernes arbejde spejler de to sig i hinanden. Og Amira er bogstaveligt et produkt af håndens arbejde fra druerne plukkes på marken, til den hældes på flaske i kældrene under Avondales hvidkalkede bygninger.