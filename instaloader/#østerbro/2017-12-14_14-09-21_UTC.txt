Skulpturer af Birgitte Boesgaard er for øjeblikket at se i gruppeudstillingen REMIX # 2 i kunstmix på Østerbro. ”Danish Cupheads” (2017) er navnet på en større serie porcelænsskulpturer, bestående af portrætter plantet i kaffestellets charme. Hver af skulpturerne bærer en titel, såsom ”Skråsikker”, ”Gavtyven“, ”I´m a dreamer“, ”Sød“, ”Forbundet”, ”Håbefuld“ og ”Hatten på skrå“. Drivkraften bag skabelsen af ”Danish Cupheads” er at indfange stemningsfulde øjeblikke af sindets flertydige følelser. Hvem vil vise sig ? Hvilket humør, alder og køn forvandler klumpen af ler sig til ? –Og hvilken bolig flytter skulpturen ind i ? Sammensætningen af kaffestellet og portrætterne gør skulpturerne hele, idet hovedet får krop, sokkel, afslutning, kommer hjem og slår rod. 
Se mere om Birgitte Boesgaard her: www.boesgaardcopenhagen.dk 
Remix # 2 udstillingen varer til d. 21. december og er åben tirsdag + torsdag kl. 12 - 16 eller efter aftale. Finissage afholdes d. 22. december kl. 17 – 20.
www.kunstmix.dk

@boesgaard_copenhagen #birgitteboesgaard #danish #cupheads #danishcupheads #cup #head #porcelain #contemporaryart #modernart #artnow #art #fun #kunstmix #groupshow #remixhashtag2 #gallerikunstmix @kunstmix.dk #østerbro #copenhagen #denmark