Børneyogalærer Rikke Dall-Hansen uddyber: December er for mange en tid med masser planer og gøremål, og vi kan glemme at give omsorg til os selv og andre. Men ved at tage dig tid og give omsorg til både dig selv og andre, vil du opleve de magiske stunder, julen har at byde på.
EN ØVELSE DU KAN LAVE MED DIT BARN:
Her er en lille leg du kan lege med dit barn som netop vil hjælpe med dette. - Sæt dig ned på gulvet med dit barn, kig det ind i øjnene og fortæl, at du har en helt særlig gave til ham/hende, fordi du elsker dem. Gaven er en lille grangren med en rød sløjfe om, som du tager frem og fortæller dit barn, at du gerne vil tage dit barn på en lille julerejse. - Dit barn ligger sig ned på ryggen helt strakt som et juletræ, og du stryger barnet blidt med grangrenen, varierer lidt med at gå op og ned, cirkler og i S form. - Først vil du pynte fødderne (helst uden strømper), imens kan du fortælle om dit første møde med dit barn (fødslen), hvad du tænkte og følte. - Derefter pynter du benene og fortæller om noget, du synes, dit barn er god til eller har øvet sig i noget og til sidst mestrede det. - Så pynter du maven og brystet, mens du fortæller om et sjovt minde eller om en gang, hvor dit barn var ked af det, men endte med at have det sjovt. - Bagefter stryger du barnets højre arm og fortæller om en gang, hvor han/hun tog en gave under juletræet, og hvordan det føltes at få en gave.
- Tilsvarende ved venstre arm, men her fortæller dit barn om, hvordan det føltes at give en gave. - Til sidst stryger du hals og hoved og fortæller, hvor smukt juletræet er blevet, og at du nu sætter stjernen på hovedet . - Du lægger begge dine hænder på barnets hoved og siger til dit barn: ”Du er perfekt lige som du er, og jeg vil nyde at se dig vokse, du er den bedste gave jeg har fået”. Vil du have flere hyggelige stunder med dit barn, kan du i dag købe Rikkes juleyoga workshop for 2-4 år med en særlig rabatkode. Skriv “FamilyYoga”, når du booker. 
#saligjulekalender #saligdig #navasanakbh #kalendergave #børneyoga #familieyoga #yoga #mindfulness #omsorgspraksis #namaste #yoga #østerbro #mitkbh @navasana.kbh