Om at være særligt sensitiv og bo på Nørrebro 🚁🧚‍♂️ Efter en længere periode med mere energi og en spirende livsgnist, har jeg i de sidste par dage oplevet en ret heftig, indre uro.. jeg har sovet vildt dårligt, gået rundt om mig selv og så vidt muligt undgået kontakt med andre mennesker. Jeg har tænkt, at uroen måske skyldtes fuldmånen, for mange aftaler i kalenderen, for meget tid på de sociale medier etc, men den form for uro plejer mine meditative tegnesessions at kunne afhjælpe. Her til aften gik det endelig op for mig hvad det er, som er på spil. Mit nervesystem er MEGA alert. Som i, at jeg faktisk går rundt og har det som om, at jeg lige om lidt skal spises af en løve eller bortføres af en seriemorder. Og at mit liv slutter. Årsagen er simpelthen den berømte militærhelikopter, der efter en lille måneds pause, atter dominerer Nørrebros lydtapet hver aften og nat. Den er så voldsom! Udover lyden, skaber den en vibration når den flyver over bygningen (hvilket den gør ca. hver 10.min), så hverken tegning eller musik og guidede meditationer i ørerne hjælper. Hvis ikke det var for et dj-job på lørdag havde jeg aflyst weekendplanerne for at køre laaaangt ud på landet🐭 Skriv meget gerne hvis du har tips til hvordan jeg kan skærme af for vibrationerne og finde ro i ‘krigszonen’🙏🏻 ❤️