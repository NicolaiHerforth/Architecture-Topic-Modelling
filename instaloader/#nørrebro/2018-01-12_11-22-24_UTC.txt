Fuck, jeg er glad for mine nye vans. De passer til alt, de er så seje. Glad for jeg købte dem. Nu har jeg dem. De er mine. Men de er selvfølgelig ikke mig. Og jeg er ikke et par vans. Jeg har et par vans. Som jeg tænker på. Jeg har tanker. Tanker, som jeg tænker på, jeg har. Jeg har følelser. Hvem er jeg, som har alle de her ting? Vans, tanker og følelser? Er jeg ikke mine tanker, er jeg er ikke mine følelser? Alt, jeg kan referere til som mit/min/mine, er det ikke mig? Min krop er vel heller ikke mig. MIN krop (hvem er “min”?) Mine tanker er forbipasserende og ingen følelse er nogensinde forblevet uændret og konstant for mig. Hvis jeg var en tanke, ville jeg forsvinde, når tanken forsvandt.
Er jeg ren bevidsthed? Hvor tanker og følelser bare passerer? Tanker. Jeg kommer i tanke om, jeg kom i tanke om, jeg har tanker, som jeg tænker på. Hvordan opstår en tanke? Den kommer bare. Hvordan kan den bare møve sig ind? Det har hjerneforskere ikke svaret på endnu. Endnu. Tid. Tid er et lineært begreb. Fremgang/tilbagegang. Og nu. Hvad med nu? Er nu ikke nu? Nej, nu er ikke nu, for hvis nu var nu ville nu være det samme som nu, men det er det ikke, for et nyt nu er nu, nu. Tid. Tid heler os. Tid dræber os. Tid er en sjov størrelse. Størrelse. 37. Fuck, jeg er glad for mine nye vans.