💚UGENS GRØNTSAG💚

Som noget nyt er vi begyndt at have Ugens Grøntsag hos Spidsroden. Vi elsker grøntsager, men der er mange grøntsager som vi ved alt for lidt om, sjældent bruger eller ved hvordan man kan tilberede - derfor håber vi at kunne bidrage med lidt inspiration til middagsbord og madpakker 🥦
Ugens grøntsag vil altid kunne købes i butikken og vil desuden indgå i ugens grøntkasse.

Ugens grøntsag er BLOMKÅL

Blomkål har været dyrket i vesten siden 1600-tallet. 
Blomkål er faktisk en blomst der består af en mængde blomsterknopper, som sidder samlet i buketter omkring stokken. Blomkålen har et stort indhold af C- og K-vitamin, B6 og pantotensyre. 
Blomkål mætter takket være det høje indhold af kostfibre. 
Det høje fiberindhold i blomkål er godt for din fordøjelse. Fibrene er nemlig ”mad” til de gode tarmbakterier. Samtidig gør fibrene også, at de kulhydrater, du indtager, optages langsommere fra tarmen, hvilket sikrer et mere stabilt blodsukker og mindsker risikoen for type 2-diabetes.
Blomkål indeholder svovlforbindelsen sulforafan, der har vist sig at have flere gavnlige effekter i kroppen. Bl.a. har det en positiv effekt på blodtrykket, ligesom det også har kræfthæmmende egenskaber. Derudover hæmmer det også bakterier, der giver dig madforgiftning. #blomkål #spidsroden #økologi #whatveganseat #organic #nørrebro #ugensgrøntsag