Værket med titlen “Kampf der Giganten“ (2017) af Nana Rosenørn Holland Bastrup (f. 1987) hænger for øjeblikket i gruppeudstillingen REMIX #1 i kunstmix på Østerbro. 
Maleriet er inspireret af et pressefoto fra en kamp med sværvægtsgiganterne Anthony Joshua vs Wladimir Klitschko fra 2017. Bokseren til venstre i billedet er lige netop blevet ramt af et kraftigt knytnæveslag uddelt af sin modstander. Boksehandsken, der samtidig er centrum i billedet, har et gulligt omrids, og udfra handsken “sprøjter“ røde malerklatter, malerstænk og streger med hvide bogstaver i alle retninger. Kigger man nærmere på bogstaverne vil man opdage, at det er navne på forskellige kunstnere. Omkring 100 udvalgte kunstnernavne bare i dette maleri, men også i andre værker af kunstneren kredser det om kunstverdenen og specielt i forhold til det at være ung kunstner og prøve at finde fodfæste i kunstens verden/kunstmarkedet. Et til tider ambivalent forhold – en beundring, men også et oprør, måske endda et opgør med kunsthistorien og „de tunge drenge“. I baggrunden ses desuden et fototryk, hvor man kan ane en papkonstruktion bestående af papkasser stablet ovenpå hinanden (iøvrigt en henvisning til en tidligere installation af kunstneren selv). Måske et billede på kunstnerne, der allerede “er kommet i glas og ramme“ på museer og i samlinger og dermed ikke behøver at kæmpe mere for at blive accepteret og etableret? 
Se mere om Nana Rosenørn Holland Bastrup her: www.nanarosenoernhollandbastrup.dk 
Remix #1 udstillingen varer til d. 20. oktober og er åben tirs-fre kl. 15-18 eller efter aftale. www.kunstmix.dk 
#exhibition #kunstmix #remix #kunstmixremix1 #boxing #fight #wladimirklitschko #klitschko #anthonyjoshua #joshuavsklitschko #upcomingartist #nanabastrup #nanarosenoernhollandbastrup 
#nanarosenørnhollandbastrup @nanabastrup #contemporaryart #gallerikunstmix #mixkunst #popdada #dadapop #modernart #artnow @kunstmix.dk #østerbro #trianglen #odensegade #contemporaryartcopenhagen #kunstmixcph #kunstkøbenhavn