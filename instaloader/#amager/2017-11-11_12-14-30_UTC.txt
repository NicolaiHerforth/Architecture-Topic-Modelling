Flemming og Lejla fortæller fra bænken: "Vi er hinandens kommende eks-kærester… nej, det er fis… men vi kender da hinanden godt! I mange år har vi mødtes her!

Flemming har prøvet lidt af hvert og fortæller om gamle dage, da der endnu ikke var massehysteri: "Allerede da jeg var 13 år, var jeg bydreng for en kul- og kokshandler. 
Jeg slæbte petroleumsdunke op til kunderne, og vi havde nogle håndtag, så vi kunne bære ti dunke ad gangen - der var ti liter i hver, så det var 100 kg! Nærmest det dobbelte af hvad jeg selv vejede!
Det var selvfølgelig altid kunderne på tredje og fjerde og femte sal, der skulle have båret dunkene op - dem længere nede kunne jo selv klare det for at spare pengene til budet!

Senere har jeg været murerarbejdsmand som det hed… og mange år på tobaksfabrikkerne ude i Søborg. 
Der var gratis smøger - så der blev røget igennem! Det kan jeg da godt mærke i dag… sammen med slæberiet har det jo slidt på kroppen!" Lejla kommenterer ivrigt undervejs og sætter trumf på: "Jeg kan huske da der var gaslamper i gaderne!" Enten holder hun sig usædvanligt godt - eller husker usædvanligt godt… en søgning på nettet viser, at de sidste gaslamper i København blev slukket i 1959. "Massehysteriet bagved, er en kommentar til det nye supermarked og de alt for dyre boliger som ingen har råd til, der skal bygges her - lige ved siden af det andet nye supermarked og de alt for dyre boliger som ingen har råd til, som "de" lige har bygget…." ;-)
#typerikoebenhavn #andersbentzon #amager #streetphotography #streetportrait #copenhagen