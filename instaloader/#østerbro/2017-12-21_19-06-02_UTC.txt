Værket “Babylon aus Pappe“ 30 x 42 cm, inkjettryk, farveblyant og blyant på papir, 2015 af Nana Rosenørn Holland Bastrup (f. 1987) er for øjeblikket at se i gruppeudstillingen REMIX # 2 i kunstmix på Østerbro.
I sin kunstneriske praksis koncentrerer Nana Rosenørn Holland Bastrup sig om fortællingen inden for en blanding af foto, tegning og maleri. Fotografier af tidligere installationer eller videostills bruges som råmateriale, trykkes på presseninger eller papir og bemales eller tegnes på. Fra at være en fotodokumentation af et tidligere værk opstår der ved en videre bearbejdning, at fotoet går i baggrunden og delvist skjules under de nytilføjede elementer, hvoraf mange er visuelle referencer til kunsthistoriske kilder, populærkulturen samt naturen. Alle værker bærer titler og kan på den måde give beskueren et praj om billedets budskab, men er dog samtidig åben for seerens egne fortolkninger og associationer. Et tema der går igen i Bastrups værker er det ambivalente forhold - beundringen og oprøret - mellem unge kunstnere og den etablerede kunstverden. 
Se mere om Nana Rosenørn Holland Bastrup her: www.nanarosenoernhollandbastrup.dk 
Remix # 2 udstillingen varer til d. 21. december og er åben tirsdag + torsdag kl. 12 - 16 eller efter aftale. Finissage afholdes d. 22. december kl. 17 – 20.
www.kunstmix.dk

#artist #curator @nanabastrup #contemporaryartist #nanabastrup #nanarosenoernhollandbastrup #artwork #babylonauspappe #babylon #boxes #art #kunst #quotes #fotoprint #drawing #paperwork #modernart #contemporaryart #artnow #exhibition #exhibitionview #curated #groupshow #remixhashtag2 #copenhagen  #københavn #denmark #danmark #gallerikunstmix @kunstmix.dk #østerbro #odensegade