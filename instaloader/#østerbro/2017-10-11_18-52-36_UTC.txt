To værker af Jacob Borges (f. 1977) er for øjeblikket at se i gruppeudstillingen REMIX #1 i kunstmix på Østerbro. 
De to fotografiske værker “Guillotined“ og “PLAY-DOH fruit“ (2006 – 2017) er begge indrammet i sorte glasrammer. De to fotos med motiver af bl.a. en papirskærer, et cykelhjul og en frugtskål er delvist klæbet over med sort gaffatape, hvilket bidrager til en undren og en nysgerrighed. For hvad er det egentlig, beskueren ikke får lov at se af fotografierne? Og hvad betyder den handling at klæbe noget over? Er det en form for censur? 
Jacob Borges har skrevet en lille tekst om sit bidrag til udstillingen: “Engang var jeg en yngre mand/kunstner og i den forbindelse lod jeg fremkalde en serie konceptuelle snapshot-foto. Jeg tænkte, at de ville være gode at have i baghånden. Der stod de så i baghånden og samlede støv, i først det ene og så det andet værksted, de gode ideer falmede og irritationen med de 10 små fotografiske værker voksede. En dag, for ikke så længe siden, angreb jeg. Sort gaffatape var mit våben. To små fotografiske værker får nu en plads på en væg, i en udstilling.
Jeg hedder Jacob Borges, og laver ikke længere værker til at have i baghånden.“ Se mere om Jacob Borges her: www.jacob-borges.dk 
Remix #1 udstillingen varer til d. 20. oktober og er åben tirs-fre kl. 15-18 eller efter aftale. www.kunstmix.dk

#artist #jacobborges @borges.jacob #upcoming #cool #conceptart #fotografie #snapshot #studio #tapeart #gaffatapeart #gaffatape #art #photooftheday #contemporaryart #amazing #artnow #exhibition #kunstmixremix1 #showroom @kunstmix.dk #østerbro #odensegade #kunstmixcph #picoftheday #kunstmix #exhibitionview #pictureoftheday #kunstkøbenhavn #artcopenhagen