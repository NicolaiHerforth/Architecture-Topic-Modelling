Kender du Vinskolen? Det er vores smagning vi afholder hver tirsdag i Torvehallerne. Vi kalder det en skole fordi du ikke bare smager vin, men du lærer også en masse undervejs og vi hjælper dig med at blive bedre til at drikke vin. Vi har kørt med konceptet i snart et år og der har oftere været udsolgt end tomme pladser. Det er vi rigtig glade for, for vi elsker at dele vores viden om vin.

Emnerne skifter fra gang til gang og selvom vi har været godt rundt i vinens verden allerede, er der stadig massere at tage fat på eller vende tilbage til og nørde endnu mere. Vi har været rundt om Bourgogne, Loire, Champagne, Piemonte og mange andre steder. Der er blevet set nærmere på produktionsmetoder til fremstilling af bl.a. natur- og biodynamisk vin. Nogle gange har vi haft fokus på én enkelt anderledes producent vi synes er spændende. Vi har også taget jer genneme dyrere vine og champagne for at bedre forstå dem. Og vi har udforsket blindsmagnings-disciplinen, smagt orangevin og meget meget mere. Kort sagt har skemaet været fyldt og det fortsætter det med at være.

Vi har mærket så stor interesse for Vinskolen at vi tænkte det var en oplagt gaveidé til jul. Og bare rolig, alle kan være med uanset niveau, der er ikke noget vinsnobberi her. Så måske har du lyst til at forkæle en der elsker vin, en der aldrig rigtig har prøvet det før eller måske dig selv? Vi har sammensat en pakke til 500 kr., med en god flaske økologisk rødvin fra Rhône, og et kort med 5 klip til Vinskolen, normal værdi 630 kr. - vi synes selv det ser ret flot ud.

Vi glæder os til at se en masse nye ansigter på skolebænken. Programmet for resten af året kan du se på vores Facebook-side. Pakken kan købes i butikken i Torvehallerne og snart på vores webshop.
.
.
.
#magnusogsøn #vinskolen #vinnørd #rødvin #hvidvin #spanskvin #italienskvin #franskvin #vintip #mousserendevin #vinsmagning #kærlighedtilvin #vingørglad #orangevin #rosevin #biodynamiskvin #vindyrkning #økovin #elskervin #vininspiration #vinoggladedage #vinbutik #naturvin #vinhygge #vinlivet #vinvinvin #vinskole #dejligvin #vintid #torvehallerne