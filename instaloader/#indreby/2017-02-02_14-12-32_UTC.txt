Om MOOCH:
I spidsen af imperial-bygningen er Østerbro-caféen Clausens Sandwich og Juice gået sammen med Roomstore og har åbnet juice- og kaffebaren MOOCH. Caféen ligger som et integreret område i Roomstores imponerende Flagship Store. Her kan gæsterne nyde et afslappet afbræk i et inspirerende miljø indrettet med design fra bl.a. Tom Dixon og Magis. Møbler som også kan købes i Roomstore Flagship Store.

Om dig og dine opgaver:
Som medarbejder hos MOOCH kommer du bl.a. til at lave sandwich, juice og kaffe. Dine arbejdstimer vil primært være i hverdagene fra kl. 15:00 – 20:00 og om lørdagen fra 10:00 – 16:00. Yderligere er der også mulighed for morgenvagter. Vi har lukket om søndagen. Vi forventer at du kan arbejde en til to gange i ugens løb og min. en lørdag om måneden.

Har du let til smil og ser god service som en selvfølge? Er du udadvendt, har let ved at håndtere pressede situationer og er god til at tage initiativ? Så send dit CV og en motiveret ansøgning til Thomas Clausen på info@mooch.dk senest d. 24/2-17. Vi ansætter løbende, send derfor gerne din ansøgning snarest. Tiltrædelse er hurtigst muligt.

Læs mere om MOOCH på vores hjemmeside, link findes i vores biografi.