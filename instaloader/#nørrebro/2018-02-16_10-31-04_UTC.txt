Biodynamisk fransk rødvin. Rødderne på de 60 år gamle vinstokke fletter sig sammen med rødderne på markens høje gamle mandeltræer. Deraf navnet: Les Amandiers (mandeltræerne) der pryder etiketten på Raymond Usseglio's gårdvin. En Vin de France vin, hvor det alene er vinbondens omhu, der er garant for kvaliteten. End ikke årgang er det tilladt at skrive på denne appellation, der giver vinbonden brede rammer til at vælge druer, lagringsmetoder og markudbytte. Stephane Usseglio har valgt fire forskellige druesorter med Grenache som den dominerende.  Desuden har han holdt udbyttet nede på 50 hl. pr. hektar, hvilket er usædvanligt lavt for en vin, der markedsføres som en Vin de France. Sammen med de gamle stokke er det med til at give Les Amandiers en bemærkelsesværdig tyngde og kompleksitet. Hovedparten af druerne til Amandiers er deklassifiserede Chateauneuf du Pape druer.🍷🍷🍷